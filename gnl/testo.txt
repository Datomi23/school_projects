I EFORO: Benvenuto, Leonida. Ti stavamo aspettando.
DELIO: Gli Efori, sacerdoti degli antichi dei, porci incestuosi, più animali che uomini.
Animali che perfino Leonida deve corrompere, e supplicare, perché nessun re Spartano è mai andato in guerra senza la benedizione degli Efori.
LEONIDA: I Persiani dicono che le loro forze contano milioni di uomini. Spero per il nostro bene che esagerino. Ma non c'è dubbio, affronteremo la più imponente armata che sia stata mai adunata.
II EFORO: Prima di svelare il tuo piano, che cosa hai da offrire?
LEONIDA: Useremo la nostra superiore abilità in combattimento, e il terreno della nostra Grecia per annientarli. Marceremo a nord, verso la costa, dove mi accerterò che...
I EFORO: È il secondo mese, Leonida. La luna piena si avvicina.
II EFORO: Le sacre e antiche feste. A Sparta è vietato muovere guerre al tempo delle Carnee.
LEONIDA: Sparta brucerà! I suoi uomini moriranno combattendo, e le sue donne e i suoi bambini diventeranno schiavi o peggio! Ascoltate: bloccheremo l'attacco dei Persiani sulla costa, ricostruendo iI grande Muro focese, e poi li faremo incanalare nel passo di montagna chiamato Termopili. Così, in quell'angusto corridoio, il loro numero non conterà niente. Allora onda dopo onda l'attacco persiano si infrangerà contro gli scudi spartani Serse subirà perdite così grandi, e i suoi uomini saranno così demoralizzati che non avrà altra scelta che abbandonare la sua campagna.
I EFORO: Dobbiamo consultare l'oracolo. Ascolta gli dèi, Leonida.
LEONIDA: Io preferirei che ascoltaste la vostra ragione.
I EFORO: Le tue blasfemie ci sono già costate tanto, Leonida. Non ne vogliamo altre. Ora consulteremo l'oracolo.
DELIO: Vecchi mistici malati. Inutili resti del tempo che precedette l'ascesa di Sparta dalle tenebre. Resti di una tradizione senza senso. Una tradizione che neanche Leonida può sconfiggere, perché deve rispettare la parola degli Efori. Questa è la legge. E nessuno Spartano, suddito o cittadino, uomo o donna, schiavo o re, è al di sopra della legge. Gli Efori scelgono soltanto le più belle ragazze di Sparta perché dimorino tra loro come oracoli. La bellezza è la loro maledizione, perché quei vecchi miserabili hanno i bisogni degli uomini, e l'anima nera come l'inferno.
I EFORO: Prega i venti, Sparta brucerà. Tutta la Grecia brucerà. Non fidarti degli uomini, onora gli dèi. Onora le Carnee.
DELIO: La discesa del re è più ardua. Pomposi porci incestuosi. Inutili, malati, putridi... corrotti.
TERONE: Di certo ora avete il favore del dio-re, o saggi uomini sacri.
PERSIANO: Sì. E quando Sparta brucerà voi nuoterete nell'oro. Nuovi oracoli vi verranno offerti ogni giorno, da ogni remoto angolo dell'Impero.
